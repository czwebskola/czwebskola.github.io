# Začátek
Instalace a nastavení před začátkem práce.

## Prohlížení webu
Pro prohlížení webu je potřeba mít **web prohlížeč (browser)**:
* [Google Chrome](https://www.google.com/chrome/)
* [Mozilla Firefox](https://www.mozilla.org/firefox/)
* Opera, Safari, Microfoft Edge, ...

Naučte se pracovat v prohlížeči s vývojářkými nástroji (dev tools) a konzolí (console). Dev tools se v Chrome a Firefox otevřou `F12` nebo `Ctrl+Shift+I`. Console je jedna ze záložek dev tools. Zrychleně se dá console otevřít `Ctrl+Shift+J` v Chrome nebo `Ctrl+Shift+K` ve Firefox. Všechny funkce jsou též přístupné přes hlavní menu prohlížeče.

## Psaní kódu
Pro psaní kódu stačí textový editor, jako je např. Notepad, Textedit (MacOSX), atd. Nepoužívejte kancelářské editory jako např. MS Word, WordPad apod.

Lepší je používat editor kódu (code editor) nebo přímo IDE, které umí např. obarvit kód, upozornit na chyby, formátovat kód, ad.:
* [Visual Studio Code](https://code.visualstudio.com/)
* [Notepad++ pro Windows](https://notepad-plus-plus.org/)
* [Sublime Text](https://www.sublimetext.com/)
* [Atom](https://atom.io/)
* [Adobe Brackets](http://brackets.io/)
* a další.

### Visual Studio Code
Pár tipů a nastavení pro IDE VS Code.
* Zapněte si auto save: _Prefferences -> Settings_, vyhledat "Auto Save" a přepnout na "afterDelay".
* Nainstalujte extension [HTML Preview](https://marketplace.visualstudio.com/items?itemName=tht13.html-preview-vscode) pro zobrazení editovaného HTML a CSS přímo ve VS Code. Bohužel, nespouští JavaScript.
* Nebo nainstalujte extension [Live Server](https://marketplace.visualstudio.com/items?itemName=ritwickdey.LiveServer). Spustí lokální web server, otevře okno prohlížeče a zajistí zobrazení editovaného souboru (i s JavaScriptem). Pokud chcete vidět prohlížeč a kód najednou, zmenšete okna a zobrazte je vedle sebe, použijte klávesy <kbd>WIN</kbd> + <kbd><-</kbd> a <kbd>WIN</kbd> + <kbd>-></kbd>

## Ostatní

**Přípony souborů:** Nastavte si OS aby vám zobrazoval přípony souborů. Nastavte asociaci přípony `html` s vaším web prohlížečem.
